---
title: "Alexander Cheyns"
name: "Alexander Cheyns"
tags: ["Muziek"]
location: "watertoren"
heroImage: "cheyns.webp"
---

### Over de performance

Meneer Korveel zit opnieuw alleen in zijn woonkamer, gamend op zijn tablet met wat televisieruis op de achtergrond. Maar dan gebeurt er iets bijzondersâ€¦ de lepel van zijn avondeten op de tafel begint te tikken, de ventilator laat diepe bastonen horen, en zelfs het strijkijzer stoomt mee op de beat. Is het pure verbeelding na jarenlang alleen te wonen, of is zijn huiskamer nu huiskamermuziek aan het maken?

In deze interactieve installatie probeer jij zelf muziek te maken met alledaagse voorwerpen. Via een bedieningspaneel breng jij de huiskamer tot leven en ontdek je hoe geluid, ritme en creativiteit elkaar vinden. Klaar om jouw eigen house music te maken?

Alexander Cheyns maakt interactieve installaties met een speelse toets waarbij tweedehands en oude spullen in combinatie met moderne elektronica een nieuw leven krijgen. We missen in deze tijd vaak een tactiele prikkelverwerking omdat we alles digitaal meekrijgen, maar met zijn installaties wil Alexander het digitale terug aan het fysieke koppelen.
