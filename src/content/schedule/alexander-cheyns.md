---
title: "Alexander Cheyns"
name: "Alexander Cheyns"
tags: ["Muziek"]
location: "watertoren"
heroImage: "cheyns.png"
---

Meneer Korveel zit opnieuw alleen in zijn woonkamer, gamend op zijn tablet met wat televisieruis op de achtergrond. Maar dan gebeurt er iets bijzonders… de lepel van zijn avondeten begint te tikken, de ventilator laat diepe bastonen horen, en zelfs het strijkijzer stoomt mee op de beat. 🎶 Is het pure verbeelding, of maakt zijn huiskamer nu écht huiskamermuziek?

In deze interactieve installatie ontdek je het zelf! Met een bedieningspaneel breng jij alledaagse voorwerpen tot leven en maak je muziek in jouw eigen huiskamer. Ontdek hoe geluid, ritme en creativiteit elkaar vinden. Klaar om jouw eigen house music te maken? 🕹️✨

Alexander Cheyns combineert tweedehands en oude spullen met moderne elektronica in zijn speelse installaties. Hij verbindt het digitale opnieuw met het tastbare en nodigt je uit om je zintuigen te prikkelen. 🎛️ Kom het beleven tijdens Transfo Intiem!
